<!doctype html>
<html>
<head>
    <meta charset="utf-8">
<meta name="viewport" content="width=device-width, initial-scale=1.0">
<meta name="description" content="Сайт паэта і перакладчыка Аляксея Арцёмава">
<link rel="shortcut icon" href="../images/favicon.ico" type="image/x-icon">

<title>Пераклады з кнігі "Скрозь кіламетры" (2016)</title>


<link rel="stylesheet" href="https://cdnjs.cloudflare.com/ajax/libs/pure/1.0.1/pure-min.css">
  
    <!--[if lte IE 8]>
        <link rel="stylesheet" href="../css/layouts/side-menu-old-ie.css">
    <![endif]-->
    <!--[if gt IE 8]><!-->
        <link rel="stylesheet" href="../css/layouts/side-menu.css">
    <!--<![endif]-->

</head>
<body>

<div id="layout">
    <!-- Menu toggle -->
    <a href="#menu" id="menuLink" class="menu-link">
        <!-- Hamburger icon -->
        <span></span>
    </a>

    <div id="menu">
        <div class=" pure-menu">
            <a class="pure-menu-heading" href="../index.html">Аляксей Арцёмаў</a>

            <ul class=" pure-menu-list">
                <li class="pure-menu-item"><a href="../poems.html" class=" pure-menu-link">Вершы</a></li>
                <li class="pure-menu-item pure-menu-selected"><a href="../trans.html" class=" pure-menu-link">Пераклады</a></li>
				<li class="pure-menu-item"><a href="../audio.html" class=" pure-menu-link">Аўдыё</a></li>
				<li class="pure-menu-item"><a href="../smi.html" class=" pure-menu-link">Публікацыі</a></li>
				<li class="pure-menu-item  menu-item-divided"><a href="../feedback.html" class=" pure-menu-link">Кантакты</a></li>
            </ul>
        </div>
    </div>

    <div id="main">
        <div class="header">
            <h1>Пераклады з кнігі "Скрозь кіламетры" (2016)</h1>
        </div>
        <div class="content">
		<div class="pure-g">
			<div class="pure-u-1-3"><p></p></div>
			<div class="pure-u-2-3">
<strong>Мікола Зэраў (1890–1937). "Пад Новы год"</strong><br>
(<em>Микола Зеров, Під Новий рік</em>)<br><br>
Ішоў дадому, цукар нёс пайковы,
<br>Аб працы думаў — горкі мой прысуд...
<br>Свяціў агнёвай стужкай Галівуд
<br>У чарах навагодняе абновы.
<br>
<br>Скрозь шамацела. Рады святам новым,
<br>Насустрач невядомаму йшоў люд;
<br>Мароз прыбраў учорашні ўвесь бруд,
<br>Што сэрца ціснуў, накладаўшы ковы.
<br>
<br>Мінала зайздрасць, суцішаўся шал...
<br>Што ж! Хай вяршыцца бедны рытуал
<br>Звычайнае сустрэчы пілігрыма.
<br>
<br>Няхай юнак у мроях давідна
<br>Схіляецца з бяздумнымі вачыма
<br>Над шклянкаю ружовага віна.<br><br>
<strong>Пеё Явараў (1878–1914). "Смугой пакрыліся нябёсы..."</strong><br>
(<em>Пейо Яворов, Мъгли покриха небесата...</em>)<br><br>
Смугой пакрыліся нябёсы,
<br>Дождж столькі дзён няспынна цёк.
<br>І без святла мярцвее ўвосень
<br>Зямля, загорнутая ў змрок.
<br>
<br>Не страціць сонца хай запалу.
<br>Ці хочаш летні ўбачыць строй?
<br>Ох, позна... Бо падрыхтавала
<br>Зіма бялюткі саван свой.<br><br>
<strong>Рычард Олдынгтан (1892–1962). "Амальфі"</strong><br>
(<em>Richard Aldington, Amalfi</em>)<br><br>
Мы спусцімся да цябе,
<br>О глыбокае, глыбокае мора,
<br>І паплывём па тваіх бледных зялёных хвалях,
<br>Як раскіданыя пялёсткі.
<br>
<br>Мы спусцімся да цябе з узгоркаў,
<br>Ад духмяных лімонных прысад,
<br>Ад гарачага сонца.
<br>Мы спусцімся,
<br>О Таласа,
<br>І паплывём
<br>Па тваіх бледных зялёных хвалях,
<br>Як пялёсткі.<br><br>
<strong>Эдгар Алан По (1809–1849). "Гімн"</strong><br>
(<em>Edgar Allan Poe, Hymn</em>)<br><br>
І ў ноч, і ў раніцы глухія
<br>Ты чула гімн мой, о Марыя!
<br>Хваробы прыйдуць ці спакой —
<br>Будзь, Багародзіца, са мной.
<br>Калі ляцяць гадзіны ярка,
<br>На небе — ані хмары шпаркай,
<br>Душа імкнецца ў барацьбе
<br>І да твайго, і да цябе.
<br>Шторм лёсу зруйнаваў, павер,
<br>Маё былое. І цяпер
<br>У будучыню новы крок —
<br>Тваё ды ты разгоняць змрок!<br><br>
<strong>Стывен Крэйн (1871–1900). "Падарожнік..."</strong><br>
(<em>Stephen Crane, The Wayfarer</em>)<br><br>
Падарожнік
<br>Спасціг шлях да праўды
<br>І застыў ад здзіўлення:
<br>Сцежка густа парасла быллём.
<br>«Ага! — сказаў ён. — 
<br>Здаецца, тут ніхто не хадзіў 
<br>Ужо даўно».
<br>Потым ён убачыў: кожная былінка —
<br>Востры нож.
<br>«Ну, — прамармытаў ён урэшце, — 
<br>Вядома, ёсць іншыя дарогі».<br><br>
<strong>Роберт Фрост (1874–1963). "Дробная птушка"</strong><br>
(<em>Robert Frost, A Minor Bird</em>)<br>
<br>Прагнаў я птушку, каб яна
<br>Удзень не пела ля акна;
<br>
<br>У ладкі пляснуў праз парог —
<br>Здаецца, больш трываць не мог.
<br>
<br>Мая віна тут, не яе:
<br>Як птушка ўмее, так пяе.
<br>
<br>Зусім няправільна, відаць,
<br>Знікнення песні зажадаць.<br><br>
<strong>Томас Эрнэст Х'юм (1883–1917). "Восень"</strong><br>
(<em>Thomas Ernest Hulme, Autumn</em>)<br><br>
Увосень ноччу дотык халадку.
<br>Я йшоў на шпацыр.
<br>І бачу — месяц нахіліўся над парканам,
<br>Як селянін чырванатвары.
<br>Я гутарыць не стаў, адно кіўнуў.
<br>Наўкол віселі зоркі ў задуменні,
<br>Збляднелыя, як гарадскія дзеці.<br><br>
<strong>Сара Тэсдэйл (1884–1933). "Будзе дожджык ласкавы..."</strong><br>
(<em>Sara Teasdale, There Will Come Soft Rains</em>)<br><br>
Будзе дожджык ласкавы, запахне раллёй,
<br>Будзе ластавак свіст і палёт над зямлёй,
<br>
<br>Ноччу ў сажалцы гучныя спевы рапух,
<br>Кветкі слівы бязважкія, як белы пух,
<br>
<br>Мітуслівых заранак агеньчык руды —
<br>Даляцяць птушак пошчакі з плоту сюды.
<br>
<br>І не скажа ніхто, што мінула вайна,
<br>Успамінаў ужо не пакіне яна.
<br>
<br>Не згадае ні дрэва, ні птушка павек,
<br>Калі знікне раптоўна з Зямлі чалавек.
<br>
<br>І Вясна, што прачнецца на золку сама,
<br>Не адчуе, напэўна, што нас тут няма.
			</div>
		</div>
		</div>
    </div>
</div>

<script src="../js/ui.js"></script>

</body>
</html>
